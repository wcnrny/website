---
title: Windows-Linux Farkı (Fikrimce)
description: Kendi deneyimimce Linux ile Windows arası farkları anlatacağım.
imageUrl: https://i.redd.it/zfvrx7jwm7m41.jpg
createdAt: 2023-07-27T06:15:00.000Z
---

Gelelim şu konuya: Windows mu Linux mı?

Şimdi baştan söyleyeyim, Mac OS hiç kullanmadığımdan dolayı şu andalık onu almıyorum.

# Windows

Uzun zaman boyunca (yaklaşık 11-12 yıl) Windows'un çoğu sürümünü kullanmış bulunmaktayım. Windows XP, Windows 7 Vista ve türevleri, Windows 8, Windows 8.1, Windows 10 ve Windows 11. Şu ana kadar bu sürümlerde çok az sıkıntılar çektim. Bu sıkıntılar genellikle donanımsal olmaktaydı. Onun dışında Windows gayet stabil çalışan güzel bir işletim sistemi.

Yalnız şunu farkettim ki Windows, bloatware dolu bir işletim sistemi. Başlayınca neredeyse her bloatware de çalışıyor ve kaynakları inanılmaz miktarda tüketiyor. Özellikle RAM. 12 gb'lık bilgisayarımda Windows 11'i başlatınca yaklaşık 6 gb'ı (Arkada Discord ve Steam açık iken) kullanılıyor. Bu aslında normal gibi gözükse de pek değil. Bir geliştirici olarak bu kaynaklar aslında benim için önemli. Windows'un böyle bir sıkıntısı bulunmakta ama her bilgisayarda standart olarak geldiğinden herkes Windows'a alışkın.

# Linux

Linux'ı neredeyse 3 yıldır kullanıyorum. Dual boot ile Windows'un yanına yüklememe karşın inanılmaz bir performans aldığımı söylemeliyim. Farklı distroları deneyerek farklı deneyimler aldım. Ama en çok sevdiğim de Arch tabanlı olan Manjaro oldu. Şu anda bile Manjaro kullanmaktayım. Gayet memnun kaldığımı söylemeliyim. Kaynak kullanımı açısından da çok az kaynak kullanıyor.

Gelelim ikisinin arasındaki asıl farka. Burada deneyimlerimden bahsedeceğim bu yüzden kişisel fikirlerim önde olabilir.

## Oyun performansı

Linux'ta denediğim oyun sayısı az. Portal 2 ve Roblox yükleyerek deneyimledim. Sonuç şu ki Linux oyun için hazır değil. Tabiki kullandığım distronun etkisi var yalnız genel olarak bakıldığında şu anda oyun oynamaya pek hazır değil gibi gözüküyor. Biliyorum, Steam Deck Linux kullanıyor ama oyunlar için optimize edilmiş bir işletim sistemidir Steam OS. Bu yüzden karşılaştırılmaya giremez.

Windows ise biliyorsunuz. Şu ana kadar çıkmış oyunlar Windows'a uyarlandığından dolayı performansı gayet iyi. Tabiki de böyle birşey olmak zorunda. Yine de donanımsal sıkıntılar çektiğimden dolayı aldığım saniye başı kareler düşük. Yine de yeni bilgisayara kadar dayanacağım.

Kısacası oyun performansı konusunda Windows tabiki de önde oluyor.

## Visual Studio Code performansı

Açıkcası burada Linux inanılmaz bir şekilde beni şaşırtıyor. Düşük kaynak kullanımından dolayı VSCode gibi uygulamalara inanılmaz yer açılıyor. Bu da VSCode'un istediği birşey. Chromium tabanlı olduğundan dolayı inanılmaz kaynak tüketen VSCode, Linux'ta akıcı bir şekilde işimi görüyor.

Windows'ta aynı şeyi maalesef söyleyemem. İnanılmaz bir şekilde performans düşüşü görüyorum Windows'ta. Microsoft, maalesef ki beni bu konuda tatmin edemedi. Çok fena düşüşler oluyor. Bunun sebebini yüklediğim eklentilerden kaynaklı olduğunu düşünmeye çalıştım ama maalesef ki öyle değilmiş.

Burada Linux açık ara farkla öne geçiyor.

## Geliştirme aşamasında yaşadığım şeyler

Gelelim geliştirme aşamasına. Bir website oluştururken, bir uygulama oluştururken yaşadığım tecrübeleri anlatma sırasına geldim.

Şimdi baştan söyleyeyim, Windows'ta terminal olarak [Windows Terminal](https://github.com/microsoft/terminal), Linux'ta ise [Konsole](https://github.com/KDE/konsole); JavaScript Runtime olarak [Node.js](https://nodejs.org/en); Paket Yöneticisi olarak [pnpm](https://pnpm.io/) kullanıyorum. Aynı zamanda "geliştirme" derken website geliştirmekten bahsediyorum.

Gelelim Linux'a. İnanılmaz iyi bir şekilde yardımcı oluyor bana Linux. Paket kurulumu olsun, Konsole'da yaşamış olduğum inanılmaz tecrübe her şeyi açıklıyor. Website geliştirme aşamasında inanılmaz bir hızla geliştiriyordum. Compile süresi inanılmaz kısa, inanılmaz hızlıydı. Windows'ta aynı şeyi söyleyemem.

Windows'ta benim bilgisayarın donanımsal sıkıntıları olduğundan dolayı geliştirme esnasında inanılmaz düşüşler, kayıplar yaşadım.

Burada da Linux alıyor.

## Günlük kullanım

Açıkcası size şunu söyleyim, eğer tarayıcıya girip sosyal medyada gezmeyi seviyor iseniz Linux ciddi anlamda işinizi görür. Windows'ta işinizi görür ama fallbackler olabilir.

Şu ana kadar Linux'ta günlük işlerimi gördüm. Tarayıcıya gir, fotoğraf at, video at, mesaj at gibi günlük işlerimin genelini Linux'ta yapıyorum. Hız açısından bana istediğimi veriyor. Aynı şeyi Windows'ta yapabilirsiniz ama eğer düşük sistemli veya eski bir bilgisayarınız var ve yeniden canlandırmak istiyorsanız Linux tamamiyle size iyi gelecektir.

Burada aslında her ikisine de puan verebiliriz.

## Özet

Eğer kötü bir bilgisayarınız var ise ya Windows 7 ya da Linux kullanmanızı öneririm. Linux'tan korkan kişiler, [KDE Plasma](https://kde.org/plasma-desktop/) gibi bir masaüstü ortamı kullanırsanız Windows'a yabancılık çekmeden rahatlıkla kullanabilirsiniz. Sadece uygulama kurması biraz farklı ama verdiği deneyim neredeyse aynı.

Kendi fikirlerim bunlardı, iyi günler dilerim.
